[
  { "title": "Мамай, або Перші козаки", "price": "140грн", "category": "Історична та пригодницька проза", "description": "Початок XVI століття. Бачить уві сні Роман місто, яке у вогні зникає. Мабуть, віщує це долю непросту, життя, сповнене пригод та боротьби… Матір, щоб відігнати зло, дарує сину срібний оберіг із дивним символом. Та що юнаку до віщувань? Роман зустрічає кохану дівчину та з вірним побратимом Іваном долучається до козацької ватаги, де вони отримують прізвиська - Мамай і Голота. Якось козаки беруть у полон посла кримського хана. Той бентежить Мамая звісткою: амулет, що у нього на грудях висить, - це родовий знак династії Ґераїв. Тут прихована якась таємниця? Збрехав посол чи ні - то час покаже. А зараз Мамай і Голота приєднуються до війська князя Острозького, щоб боронити рідну землю…" },
  { "title": "Шлях королів. Хроніки Буресвітла. Книга 1", "price": "590грн", "category": "Фентезі", "description": "Забута магія повертається… Магія покинула людство зі зникненням Променистих лицарів. Єдине, що залишилося, - це Сколкозброя і Сколкозбруя. Той, кому пощастило заволодіти цими артефактами, стає могутнім воїном. Утім невдовзі Рошар - світ бур і скель - зміниться навіки. Бо землею ходять троє. Убивця, який повеліває силами гравітації. Стомлений війною полководець, що передрікає апокаліпсис. Та син хірурга - колишній солдат, що став рабом, - до якого прив’язався дух-спрен. Але найбільшу таємницю приховує четверта з них - дівчина-спудейка, яка прибула на навчання до вченої-єретички. Ці четверо можуть врятувати Рошар. Або знищити назавжди…" },
  { "title": "Пробудження", "price": "170грн", "category": "Сучасні автори , Саморозвиток, мотивація", "description": "Згодом казали, що все це почалося того дня, коли відомий лікар, знаний учений, заявив про неприпустиме. Посилаючись на докази, він сказав: будь-яка смерть людини до досягнення нею 120 років передчасна. Тоді вся країна наче з’їхала з глузду і поринула в хаос. ЗМІ поширювали інформацію про смертельний вірус. Людьми почав правити страх. А влада країни вдалася до драконівських методів обмеження свобод громадян. У центрі дивовижних доленосних подій опинився молодий інженер Том. Світ, у якому він жив, поступово перетворювався на якусь антиутопію. Однак Томів друг, ексцентричний грек, переконаний: комусь вигідні паніка й страх, у які занурили людей. Адже у такий спосіб ними легше керувати. Том і його друг єдині, хто готовий докопатися до істини. Бо лише так вони зможуть повернути свободу. І не лише собі. А й усьому людству." },
  { "title": "Розфарбований птах", "price": "44грн", "category": "Уявіть собі забаву: малий хлопчик хапає птаха, щоб перетворити його на таку собі веселку в пір’ї. Дбайливо розмальовує пташину, а потім відпускає в небо, до сірої зграї. Птахи спантеличені: що це за розфарбована потвора? Осліплені яскравими барвами, вони починають атакувати бідолаху, не вірячи, що той — член зграї, що він такий самий, як вони… І ось мертве та пошматоване тіло розфарбованого птаха падає в траву, збираючи довкола себе дітей, які з цікавістю дивляться на труп. Жорстоко? Не для реалій Другої світової, коли шестирічний хлопчик, схожий чи то на цигана, чи то на єврея, опиняється в чужому селі. Він кличе маму, але її немає. Натомість малий бачить тільки смерть, насилля, знущання, збочення, кров, він сам стає жертвою середньовічної дикості та цькування, спостерігає, як мірошник виймає ложкою очі свого наймита, аби той не дивився на його дружину… Як вижити розфарбованому птахові у зграї сірих? Змити фарбу і стати одним із них…", "description": "Сучасні автори" },
  { "title": "Чорні діри і молоді Всесвіти та інші лекції", "price": "280грн", "category": "Наукпоп", "description": "Перед вами збірка наукових нарисів 1976-1992 років. Уперше лекцію під назвою «Чорні діри і молоді всесвіти» науковець прочитав у Каліфорнійському університеті в Берклі. Згодом доповнена лекція стала частиною повноцінної збірки, до якої ввійшли 13 оповідей та розгорнуте інтерв’ю науковця для передачі «Диски безлюдного острова». Книжка є своєрідним продовженням діалогу з читачем, розпочатого ще у «Короткій історії часу». Найвідоміший астрофізик сучасності тлумачить найбільш імовірні моделі устрою Всесвіту, розмірковує про уявний час, про те, як чорні діри можуть дати життя молодим усесвітам, про теоретичну фізику і продовжує розпочаті ще Альбертом Ейнштейном спроби науковців визначити майбутнє Всесвіту." },
  { "title": "Я - безодня", "price": "150грн", "category": "Триллер", "description": "Ніхто не знає його імені. Ніхто не заходить до нього в гості. Самотній, але вдоволений цією самотністю Збирач сміття не потребує компанії. Щоранку він прибирає сміття, яке зі своїх домівок викидають люди. Дізнається їхні історії з їхнього сміття. Адже воно, на відміну від людей, ніколи не бреше. Збирач сміття думає, що він невидимка. Та невдовзі в його житті з’явиться змучена тринадцятирічна дівчинка з бузковим чубом. Вона зазирне в темні глибини душі Збирача сміття. І побачить: полювальниця на мух — жінка, яка роками рятує інших жінок від насильства, — вже шукає його.  Тепер ці троє безіменних людей, замкнені кожне у власній в’язниці жахіть, мають зустрітися на краю безодні. Їхню долю вирішить озеро Комо, що кишить чужими таємницями та гіркими спогадами. Але, дивлячись у безодню, вони й не помітять, як безодня сама почне вдивлятися в них…" },
  { "title": "Не сумуй", "price": "140грн", "category": "Романтична проза", "description": "У житті Тіни все летить шкереберть. Завчасно повернувшись додому, вона застає чоловіка з коханкою. Як за рятівну соломинку жінка хапається за спогади про своє велике кохання - Артема. Тіна впевнена: зустріч із ним допоможе їй склеїти розбите серце. Однак життя підкидає нові негаразди: на роботі конфлікт із керівником обертається звільненням. Що ж, кожна проблема - це нова сходинка до успіху. Утриматися на плаву Тіні допомагають найкращі подруги та… Дмитро - той, хто одного разу вже врятував їй життя. Тіна не здогадується, що доля готує їй і приємний сюрприз - омріяну зустріч із Артемом. Від щастя її відділяє один крок. Бо щастя - це бути поруч із тим, кого любиш і хто гідний твоєї любові." },
  { "title": "Поза підозрою", "price": "132грн", "category": "Детектив", "description": "Старший інспектор Джеймс Ленгтон і детектив-новачок Анна Тревіс розслідують справу про вбивство сімох жінок, що стала першою для Анни. Усі вони були повіями, замордованими з невідомих причин. Усі... окрім сьомої. Адже сьомою жертвою стала не повія, а невинна дівчина з янгольським обличчям. Детективам здається, що вони натрапили на слід, вирахували вбивцю і от-от виведуть його на чисту воду. Але незабаром з’ясовуються нові обставини, що відкидають їх на початок розслідування, позбавляючи всіх доказів та припущень. Чи буде ця спроба вбивці заплутати слідство та розпочати нову гру вдалою? Щойно здається, що вбивцю буде от-от схоплено, як він знову опиняється поза підозрою. Адже весь час перебуває занадто далеко від місця злочину. І занадто близько до самої Анни..." },
  { "title": "Відьмак. Меч призначення. Книга 2", "price": "168грн", "category": "Фентезі", "description": "Тепер Ґеральт знає, що таке кохання, знає, що він здатен на людські почуття і на найбільшу самопожертву... У його житті з’являється маленька зеленоока Цірі. На королівства, які століттями воювали лише за перенесення межових знаків, нападає страшний ворог із-за південних гір. І відьмаку все одно: чия ллється кров — людей, дріад чи ельфів..." },
  { "title": "Довга зима", "price": "140грн", "category": "Сучасні автори", "description": "Три жінки, на перший погляд, не мають нічого спільного. Лола — непоказна медсестра, давно розлучена мати трьох дітей, яка ще в юності заборонила собі почуття. Інна — залізна бізнес-леді, що ніколи не прощає образ і завжди домагається свого. Світлана — м’яка й жіночна красуня, яка звикла в усьому покладатися на чоловіка. Але кожна з цих несхожих жінок колись любила Сашка. Його смерть несподівано зблизила їх. Світлана вважає, що їхня зустріч не випадкова. Мабуть, Сашко звів трьох дорогих йому людей разом перед якимись доленосними подіями. Подругам це припущення здається кумедним. Але настає 24 лютого, і кожна має наважитись на рішучі зміни в житті..." },
  { "title": "На плечах гігантів. Величні прориви в фізиці та астрономії", "price": "280грн", "category": "Наукпоп", "description": "Які закони природи керують небесами? Як рухаються планети? Що тримає їх на орбіті? Відповіді на ці питання люди намагались знайти тисячоліттями. Щоб відповісти на них науковцям була потрібна неабияка сміливість та ясне бачення. Миколай Коперник, Ґалілео Ґалілей, Йоганн Кеплер, Ісаак Ньютон та Альберт Айнштайн — п’ятеро цих візіонерів змінили курс науки, вивівши астрономію та фізику із Середньовіччя до сучасності. Їхні magnum opus із коментарями та примітками генія Гокінґа дадуть можливість зазирнути в думки новаторів і точно дізнатися, про що думали ці учені мужі. У цій збірці ви знайдете уривки з оригінальних ідей Альберта Айнштайна, вперше опублікованих у творі «Принцип відносності», а також скорочені версії творів «Про обертання небесних сфер» Миколая Коперника, «Бесіди й математичні докази щодо двох нових наук» Ґалілео Ґалілея, «Гармонія світу» (книга п’ята) Йоганна Кеплера та «Математичні начала натуральної філософії» Ісаака Ньютона. Поміж знакових наукових робіт розкидані короткі біографії їхніх авторів. Ви дізнаєтесь про непохитну вірність Коперника істині понад релігійну доктрину, попри його становище польського священника; непокірний дух Ґалілея; сімейні та фінансові негаразди Кеплера; пристрасні конфлікти Ньютона; скромні перші кроки в науці Айнштайна." }
]
